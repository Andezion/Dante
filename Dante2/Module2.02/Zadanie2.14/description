Napisz program, który będzie wypełniał strukturę z zadania 2.2 Ech, Ci Studenci losowymi imionami oraz nazwiskami. Dane te muszą być rzeczywiste, np. mogą to być imiona i nazwiska aktorów, autorów książek, polityków itp.

Program musi wczytywać je z dwóch oddzielnych plików tekstowych (odpowiednio z imionami oraz nazwiskami, każde w oddzielnej linii). Pliki te należy dostarczyć wraz z plikiem źródłowym.

W przypadku kiedy nie będzie możliwe otworzenie któregokolwiek z plików program powinien wyświetlić komunikat Couldn't open file i zakończyć działanie z kodem błędu 4. Jeżeli w pliku nie będzie odpowiednich danych, program powinien wyświetlić komunikat Error i zakończyć działanie z kodem błędu 1.

Imię nie powinno być na stałe przypisane do nazwiska, to znaczy, że w zależności od losowania osoba o imieniu A może mieć raz nazwisko B, a raz C.

Przygotuj tablicę, która będzie mogła przechować maksymalnie 100 rekordów (osób). Zaraz po uruchomieniu program powinien zapytać użytkownika o liczbę rekordów do wylosowania i dokonać losowania. Wylosowane dane powinny zostać wyświetlone na ekranie w kolejnych liniach a program powinien zakończyć się sukcesem.

Przykładowa interakcja z programem -- sukces:

Enter a number of students to generate: 5⏎
Alicja Doe⏎
Artur Doe⏎
Maria Nowak⏎
Artur Kowalski⏎
Alicja Nowak⏎
Przykładowa interakcja z programem -- błąd wejścia/wyjścia:

Couldn't open file
Uwagi
W programie może znajdować się tylko jedna tablica struktur, o nazwie Students.
W programie nie wolno używać tablic oprócz tablicy struktur, o nazwie Students.
Dane, z których będzie dokonywane losowanie, nie mogą być zapisane w kodzie programu.
W programie nie wolno używać funkcji alokujących pamięć.
Pamiętaj, że Dante jest systemem działającym pod kontrolą systemu Linux i pod jego kontrolą wczytuje pliki tekstowe. Symbol nowej linii w plikach tekstowych Linuxa ma jeden znak: LF (ang. Line Feed) lub po prostu \n, podczas gdy symbol nowej linii plików tekstowych utworzonych w systemie Windows złożony jest z dwóch znaków: CRLF (ang. Carriage Return, Line Feed) lub \r\n. Przesyłając pliki tekstowe z imionami i nazwiskami pamiętaj o konieczności zapewnienia poprawnego zakończenia linii w środowisku, w którym uruchamiany jest Twój program (Linux). Więcej informacji można znaleźć tutaj.
